---
title: Minecraft bude pro hraní v roce 2021 vyžadovat účet Microsoft
emoji: 
date: 11/20/2020
tags: Minecraft, Články
---

Hráči Minecraftu mohli hrát bez Microsoft účtu posledních 6 let, kdy Microsoft tuto hru koupil od studia Mojang. To se ale má v roce 2021 změnit, oznámil to Microsoft na oficiálním blogu Minecraftu. Hráči kteří vlastní původní verzi hry a nepřejdou na účet Microsoft nebudou moci dále hrát.

Od svého uvedení na konzole v roce 2011 hra existuje ve dvou samostatně vyvíjených verzích. Dříve původní Minecraft: Java Edition používala účty Mojang, zatímco Minecraft: Bedrock Edition, název hry pro konzoli a Windows Store, používal účty Microsoft. Po této změně budou účty stejné, ale stále zde nebude žádný cross play: pomocí jiné verze hry nadále nebudete moci hrát s přáteli.

Seznam výhod které přinese přechod na Microsoft účty zahrnuje zvýšení zabezpečení účtu pomocí dvoufaktorové autentizace, možnost blokování chatu a pozvánek s vylepšenou rodičovskou kontrolu.

[https://www.youtube.com/watch?v=i9cqIwrgz7w](https://www.youtube.com/watch?v=i9cqIwrgz7w)

Pokud chcete účet konvertovat, přihlaste se na Minecraft.net a tam by se měla časem objevit informace (stejně jako v launcheru), že jde účet převést. Pak je třeba zvolit stávající nebo nový účet Microsoft. Pro jeden účet Mojang potřebujete jeden účet Microsoftu. Přihlašovací jméno může být změněno, ale přezdívka ve hře by měla zůstat zachována. Jinak hra bude nezměněna, stejně jako doposud nepůjde hrát mezi Java Edition a Windows 10 Edition.

> - MINECRAFT - Launcher had an update, including the possibility to enter the Microsoft account and a new initial interface, remembering that the account migration has not started yet because it will start in 2021, Mojang is given the task of starting to announce the migration https://t.co/KBHtyuf5yl
> 
> 
> [November 17, 2020](https://twitter.com/Beta__Minecraft/status/1328822848039731205?ref_src=twsrc%5Etfw)
> 

*Zdroj: [https://www.minecraft.net/da-dk/article/java-edition-moving-house](https://www.minecraft.net/da-dk/article/java-edition-moving-house)*